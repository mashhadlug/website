----------
title: گزارش جلسه ۱۱۴م گروه کاربران لینوکس مشهد
layout: page
author: Echo
published: 2012-08-20 11:12:00
meta: published by Echo on Mon, 08/20/2012 - 11:12
category: sessions
----------
جلسه ۱۱۴م گروه کاربران لینوکس در ساعت ۱۷ روز شنبه ۲۸ مرداد ماه ۱۳۹۱، با نظر
«اعضای گروه» در آلاچیق پارک ملت برگذار شد. نکته قابل توجه در این جلسه، حضور
قابل توجه دوستان و اعضای قدیمی و همچنین علاقمندانی بود که برای اولین بار در
جلسات لاگ حضور می‌یافتند.


<!--more-->


برنامه‌های این جلسه با پیگیری بحث آزاد توسط اعضای گروه آغاز شد. همچنین در
ادامه گروه میزبان دوستان عزیزی شد که از پیمانکاران فرهنگسرای رسانه و فن‌آوری
بودند و برای آشنایی با جلسات گروه و همچنین اطلاع‌رسانی و جلب همکاری گروه در
برگذاری روز ملی وبلاگ نویسی در ایران که تا دو هفته دیگر در محل فرهنگسرای مزبور
برگذار میشود در جلسه شرکت کردند. تصمیم‌گیری برای نحوه شرکت و فعالیت در
نمایشگاه السیت مشهد در صورت قطعی شدن برنامه گروه از دیگر بحث‌هایی بود که بین
اعضای گروه ردوبدل شد. همچنین بلیط نمایشگاه السیت مشهد هم توسط دوست عزیزی بین
اعضای گروه پخش شد.

نکته جالب توجه این جلسه نیز این بود که به پیشنهاد دوستان، قرار شد اعضا به صورت
دسته جمعی، مافیا بازی کنند. در این بین آقای علی موسوی به توضیح نحوه بازی
پرداختند که البته به دلیل فشرده‌شدن صحبت‌ها و اضافه‌شدن دوستان عزیز دیگر به
جلسه، وقت اجرای عملی آن نشد.

این جلسه ۳ ساعت به طول انجامید و با صرف بستنی در ساعت ۸ خاتمه یافت.
