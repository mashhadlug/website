----------
title: گزارش جلسه ۱۱۷م گروه کاربران لینوکس مشهد
layout: page
author: Echo
published: 2012-09-30 10:01:00
meta: published by Echo on Sun, 09/30/2012 - 10:01
category: sessions
----------
جلسه ۱۱۷م گروه کاربران لینوکس مشهد در ساعت ۱۷ روز شنبه ۸ مهر ماه ۱۳۹۱، در محل
موقت برگذاری جلسات واقع در بلوار پیروزی برگذار شد.


<!--more-->


موضوعاتی که در این جلسه به آنها پرداخته شد عبارت بودند از:  
**۱. بررسی اخبار دنیای آزاد و متن باز توسط آرش موسوی**  
با توجه به وقفه نسبتا طولانی مدت گروه در برگذاری جلسات آموزشی، گروه با تمرکز
بیشتر بر بخش اخبار تلاش به برجسته‌کردن اتفاقات مهم رخداده در این هفته‌های اخیر
داشت که باتشکر از آرش موسوی به خوبی مطرح شد. همچنین اعضای گروه نیز به صورت
فعالانه در بررسی اخبار مطرح شده فعال و پویا ظاهر شدند و بحث تعاملی سازنده‌ای
را در جلسه ایجاد کردند

**۲. پخش فیلم: پوچی پتنت‌ها**  
فیلم پوچی پتنت‌ها با محوریت بررسی تاریخچه ایجاد قانون حق ثبت اختراع در کشور
آمریکا و چگونگی وارد شدن این حق دردنیای نرم‌افزاری می‌پردازد. این فیلم با
حمایت بنیاد نرم‌افزار آزاد و با استفاده از ابزار آزاد و متن باز تولید و با
مجوز CC منتشر شده است (برگردان فارسی زیر نویس این فیلم نیز توسط بیژن ابراهیمی
انجام شده بود). به دلیل محدودیت زمان برنامه‌های جلسات این فیلم به صورت دو قسمت
۱۵ دقیقه‌ای در جلسات پخش خواهد که قسمت دوم آن در جلسه آینده (۱۱۸م) به نمایش در
خواهد آمد.

**۳. «آشنایی با پیچیدگی‌های سیستم صدا در لینوکس» توسط بیژن ابراهیمی**  
سیستمی که در لینوکس جهت مدیریت سخت‌افزار صوتی، پردازش صدا، تولید خروجی مناسب
استفاده میشود بسیار پیچیده‌تر از آنیست که اغلب کاربران تصورش را دارند. در این
ارائه با معرفی دلایل چنین پیچیدگی‌هایی به معرفی بخش‌های مختلف این سیستم پیچیده
پرداخته شد. معرفی بخش‌هایی از این سیستم همچون آلسا (ALSA)، پالس‌آدیو
(PulseAudio)، جک (Jack)، فونُن (Phonon) و اشاره‌ای به ابزار دیگری همچون Xine و
FFADO را در این ارائه شاهد بودیم.

**۴. بحث آزاد**  
بحث آزاد در این جلسه به صورت برجسته‌تر و با پیگیری اخبار و اتفاقات مطرح شده در
بخش‌های متفاوت جلسه تسط اعضای گروه دنبال شد

این جلسه با توجه به مباحث زیاد مطرح شده و پیگیری اعضا در ساعت ۱۹:۳۰ خاتمه
یافت.
