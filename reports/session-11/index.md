----------
title: گزارش جلسه ۱۹ اسفند ۱۳۸۶ گروه کاربران گنو/لینوکس مشهد
layout: page
author: melomane
published: 2008-03-09 22:15:00
meta: published by melomane on Sun, 03/09/2008 - 22:15
category: session
----------

این جلسه در ادامه ی سایر جلسات لاگ در محل هتل پارس مشهد برگزار گردید. در این جلسه پیرامون موضوعات مهمی بحث و گفتگو انجام شد. در این جلسه نحوه ی ادامه ی کار جلسات لاگ نیز مورد بررسی قرار گرفت.

<!--more-->

مهم ترین رخداد این جلسه انتخاب شدن تیم اعضای راهبران و اعضای علی البدل گروه به این شرح می باشد:

اعضای تیم راهبران:
فرید بهنیا
آرش ضابطیان
مصطفی عبدالعلی زاده
مهرداد مومنی
سید محمدرضا میردامادی

اعضای علی البدل تیم راهبران:
مهدی عطاییان
مهدی ییلاقی اشرفی

همچنین آقای مهدی دهقان به عنوان خزانه دار و آقای مهدی ییلاقی اشرفی به عنوان مسئول روابط عمومی گروه منصوب گردیدند.

اعضای رسمی گروه موظف شدند تا پایان اسفند ماه ۸۶ رزومه های خود را تکمیل نمایند در غیر این صورت از عضویت رسمی گروه خارج خواهند شد.

همچنین برای لوگوی مناسب گروه ضرب الاجل تعیین شده تا پایان امسال بوده و از بین طرح ها بهترین لوگو انتخاب و به عنوان لوگوی گروه کاربران گنو/لینوکس مشهد در نظر گرفته می شود.

تصمیم مهم دیگری که در این جلسه گرفته شد برگزاری جلسات گروه کاربران به صورت منظم و با دستور کار برنامه ریزی شده است. به این ترتیب که در جلسات پس از ارايه ی اخبار و صحبت های معمول،اعضا به کارگروه‌هایی تقسیم شده و به تبادل اطلاعات می پردازند. همچنین یکی از اعضا در جلسه ارایه ای خواهد داشت تا حاضرانجلسه نسبت به موضوع ارايه داده شده اطلاعات بیشتری کسب کنند.
طبق این توافق، جلسات لاگ به صورت هر دو هفته یک بار با چرخش بین دو روز چهارشنبه و پنج شنبه در هر بار برگزار خواهد شد. ساعت برگزاری جلسات ۱۶ و در محل دائمی خود یعنی هتل پارس می باشد.
جلسه ی بعدی لاگ در روز پنج شنبه ۲۳ اسفند ماه در هتل پارس (خیابان امام خمینی - امام خمینی ۲۶ ) ساعت ۱۶ خواهد بود.
این جلسه با آموزش یکی از دستورات خط فرمان آغاز می شود و سپس به عنوان آغاز کار، کارگروه تازه واردان ایجاد می شود و سپس یکی از اعضا ارایه‌ای در مورد نکات انتشار اوبونتو ۷.۱۰ (release notes) خواهد داشت.
