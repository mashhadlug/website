----------
title: جشن روز آزادی نرم‌افزار – SFD 2010
layout: page
author: Unknown
published: 2010-09-01 00:00:00
meta: 
category: announcements
----------
همه ساله اهالی نرم‌افزارهای آزاد در سراسر دنیا دست کم یک روز هم که شده دور هم
جمع می‌شوند و به بهانه روز جهانی آزادی نرم‌افزار مراسمی مرتبط را برگزار می
کنند.ایرانی‌های اهل نرم‌افزارهای آزاد نیز سه چهار سالیست مراسم قابل توجهی را
برگزار کرده‌اند.گروه کاربران لینوکس مشهد و اصفهان در تمامی جشن‌های گذشته
برنامه‌هایی از قبیل همایش،جشن و یا جشن نصب را ترتیب داده بودند.امسال نیز ازین
قاعده مستثنی نخواهد بود.هفته گذشته گروه کاربران لینوکس اصفهان با همکاری مشهد
لاگ و گروه کاربران ایرانی نرم‌افزارهای آزاد همایش با شکوهی را در دانشگاه
اصفهان برگزار کردند.

<!--more-->

حال گروه‌های فوق تصمیم دارند مراسمی را در شهر مشهد هرچند با عنوانی متفاوت ثبت
کنند.این جشن که ”جشن نصب و پس از نصب” نامگذاری شده است در روز جمعه نهم مهرماه
در محل فرهنگسرای لادن برگزار خواهد شد.علاقه‌مندان به شرکت در جشن می‌توانند کیس
کامپیوتر و یا لپ‌تاپ خود را همراه بیاورند و نه تنها به رایگان لینوکس را روی
سیستم خود تجربه کنند ، بلکه سیستم خود را از حالت خام و بی استفاده به مرحله
کاربردی برسانند.البته در این جشن اولویت با کسانی خواهد بود که قبلاً خودشان
لینوکس را نصب کرده‌اند و حضورشان در جشن برای یادگیری و یا رفع اشکالات احتمالی
سیستمشان بوده است.جدای از همه اینها،چهار سمینار آموزشی هر یک ساعت بعد از شروع
مراسم که ساعت ۳ بعد از ظهر خواهد بود،ارائه خواهد شد که عموم دوستداران
می‌توانند از آن‌ها بهره ببرند.دوستانی هم که حوصله هیچ‌کدام ازین حرفهای بالا را
ندارند نیز به صرف کیک و شیرینی و اینترنت وایرلس به جشن روز آزادی نرم‌افزار در
مشهد دعوت می‌کنیم .

مکان‌: بلوار لادن – لادن ۴۷ پلاک ۲۳ –دفتر پی‌گیری پویا

نحوه رسیدن به مکان‌: اتوبوس‌های خط ۹۱ از ابتدای میدان ملک‌اباد بلوار
پیروزیمیدان لادن(لادن ۴۷) بلوار وکیل‌آباد

اتوبوس‌های تندرو خط ۴ مسیر از پایانه الهیه قاسم آباد نمایشگاه میدان لادن(لادن
۴۷) بلوار پیروزی ترمینال و میدان عدل خمینی

تاکسی های خطی در بلوار وکیل آباد و همچنین سر بلوار لادن تا سر لادن ۴۷

زمان : جمعه نهم مهرماه ۱۳۸۹ از ساعت ۳ بعد از ظهر تا ۸ شب

برگزار کنندگان: گروه کاربران لینوکس مشهد با همکاری گروه کاربرانی ایرانی
نرم‌افزارهای آزاد

