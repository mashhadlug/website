----------
title:   گزارشی از سومین همایش آشنایی با نرم‌افزار آزاد و هشتمین جشن نصب لینوکس 
layout: page
----------

سومین همایش آشنایی با نرم‌افزار آزاد و هشتمین جشن نصب لینوکس به همت اعضای گروه کاربران لینوکس مشهد و با همکاری انجمن علمی دانشگاه امام‌رضا در تاریخ سوم خرداد ۱۳۹۱ در این دانشگاه برگزار شد.

## بخش اول مراسم، سمینار‌های آموزشی

همایش با برگذاری سمینار‌های آموزشی از ساعت ۱۲ الی ۱۳:۳۰ در سالن آمفی تئاتر دانشگاه با حضور دانشجویان و علاقمندان از دانشگاه‌های مختلف سطح شهر برگزار شد. موضوعاتی که در بخش آموزشی مراسم ارائه شدند عبارت بودند از:

* «آشنایی با نرم‌افزار‌های آزاد» اولین سمینار ارائه شده‌ بود که در آن به معرفی فلسفله آزادی نرم‌افزار و همچنین آشنایی با تاریخچه تکامل آن توسط اقای **حامد رمضانیان** پرداخته شد.

* «چرا لینوکس بهتر است»  توسط آقای **محمدرضا میردامادی** با تمرکز بر مزایای استفاده از سیستم‌عامل آزاد و متن باز لینوکس و نرم‌افزار‌های آن نسبت به سیستم‌عامل ها و نرم‌افزارهای انحصاری موجود در بازار، دومین ارائه آموزشی سمینار بود.

* و در بخش موضوعات تخصصی و پایانی سمینار‌ها نیز «برنامه‌نویسی در لینوکس، چرا و چگونه» با محوریت مزایای استفاده از پلت‌فُرم‌های لینوکسی برای توسعه‌دهندگان نرم‌افزار توسط آقای **مجید رمضانپور** پیگیری شد.

* در پایان سمینار نیز به سوالات حضار درباره مسائل مطرح شده توسط آقایان حامد رمضانیان، مجید رمضانپور و بیژن ابراهیمی پاسخ داده شد.

## بخش دوم مراسم، جشن نصب لینوکس

بخش دوم مراسم از ساعت ۱۴ الی ۱۸ بعد از ظهر در اتاق همجوار سالن آمفی تئاتر با شروع جشن نصب لینوکس ادامه یافت. در این بخش از مراسم، گروه تعدادی از توزیع‌های محبوب را به همراه ترکیبی از دسکتاپ‌های متفاوت لینوکسی، از پیش بر روی چندین لپ‌تاپ نصب و در اختیار دانشجویان و علاقمندان برای کار و آشنائی عملی با محیط کار لینوکس قرار دادند. همچنین توزیع‌های اوبونتو و مینت به صورت گسترده‌ای برای حضاری که مایل به نصب آن بر روی دستگاه‌کامپیوتر خود بودند، نصب شدند.
همچنین پاسخ به سوالات دانشجویان و علاقمندان در حاشیه مراسم جشن نصب ادامه یافت.

## تشکری از شخصیت‌های فعال همایش

شخصیت‌های بسیاری در هرچه بهتر برگذار شدن مراسم فوق دخیل بوده‌اند که جای دارد از تک‌تک آنها تشکر و قدردانی شود. اعضای گروه راهبران: آقایان مهدی عطائیان، مرتضی فخرائی، علی موسوی، آرش موسوی و بیژن ابراهیمی و همچنین ارائه دهندگان آقایان حامد رمضانیان، مجید رمضانپور و اقای محمدرضا میردامادی. همچنین اعضای فعال گروه که با پذیرش مسئولیت نقش مهمی در برگزاری هر چه بهتر مراسم داشتند، مانند آقایان علیرضا حکم آبادی، مهدی باقری، امیرحسین آل‌شیخ، محمدامین جهانی و محمدجواد بدیعی. همچنین گروه مایل است از زحمات آقای مجتبی قاری، عضو انجمن علمی کامپیوتر دانشگاه امام‌رضا بابت پیگیری های دلسوزانه‌ای که منجر به برگذاری مراسم در دانشگاه فوق شد تشکر ویژه ای را داشته باشد
 

## فروشگاه  سیتو، حامی برگزاری همایش
در پایان نیز تشکر ویژه‌ای داریم از فروشگاه محصولات گنو/لینوکسی سیتو که با حمایت خود و ارسال مجموعه توزیع‌های محبوب لینوکسی برای نصب و توزیع رایگان بین کاربران، نقش مهمی در حمایت گروه در برگذاری مراسم فوق داشته است!

## دانلود فایل‌های آموزشی سمینار

* نرم‌افزار آزاد و متن‌باز توسط حامد رمضانیان ([دانلود](http://www.mashhadlug.org/fa/system/files/free_software.pdf) ۷۰۰ کیلوبایت)
* چرا لینوکس بهتر است توسط محمدرضا میردامادی ([دانلود](http://www.mashhadlug.org/fa/system/files/why%20linux%20is%20better_0.pdf) ۱.۵ مگابایت)
* برنامه‌نویسی در لینوکس، چرا و چگونه توسط مجید رمضانپور ([دانلود](http://www.mashhadlug.org/fa/system/files/ponl.pdf) ۲.۳ مگابایت)
