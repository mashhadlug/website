----------
title: گزارش جشن روز آزادی نرم‌افزار
layout: page
author: falatooni
published: 2010-10-02 16:09:00
meta: published by falatooni on Sat, 10/02/2010 - 16:09
category: announcements
----------
گروه کاربران لینوکس مشهد با همکاری «گروه کاربران ایرانی نرم‌افزارهای آزاد»، و
نیز حمایت فروشگاه گنو/لینوکس لینوکس‌شاپ، «جشن نصب و پس از نصب» را برگزار کرد.
این جشن در گرامی‌داشت روز جهانی آزادی نرم‌افزار و با استقبالی کم‌سابقه برگزار
شد!

جشن طبق قرار از ساعت ۱۵ رسمیت پیدا کرد و دقایقی نگذشته بود که اولین
علاقه‌مندان به لینوکس در محل جشن حاضر شدند.  
آقای مهیار مقیمی؛ دبیر جشن به حضار خوش‌آمد‌گویی می‌کردند و برای حاضرین توضیح
می‌دادند که اساساً این جشن به چه منظور و هدفی برگزار می‌شود...  
ساعت ۱۶ آقای بابک مقیمی در سمیناری، فلسفه نرم‌افزار آزاد را توضیح دادند و پس
از اتمام سمینار، دوستانی که سیستم‌هایشان را همراه خود آورده بودند به قسمتی از
سالن جشن هدایت شدند که برای نصب لینوکس و رفع اشکالات پس از نصب در نظر گرفته
شده بود. فضایی صمیمانه و دوستانه بر جشن حاکم بود...  
آقای مهدی ییلاقی هم در یکی دیگر از اتاق‌ها به نصب توزیع‌های لینوکس مورد نظر
حاضرین پرداخته بودند. در طول نصب نیز توضیحاتی مبسوط می‌دادند... از ایشان
به‌خاطر زحمات خالصانه‌ای که در این جشن کشیدند، تشکر می‌کنیم...  
ساعت ۱۷ آقای حامد رمضانیان، سمینار مفصلی درباره ویکی‌پدیا ارایه کردند و پس از
سمینار ایشان هم همچون قبل به نصب لینوکس و رفع اشکالات گذشت...  
در ساعت ۱۸ آقای حسین انصاری در سمیناری جذاب، به موضوع شروع برنامه‌نویسی در
گنو/لینوکس پرداختند...  
در ساعت ۱۹ آقای محمد مظفری، سمینار امنیت در لینوکس را ارایه کردند  
جشن در ساعت ۲۰ خاتمه یافت...

در انتها وظیفه خود می‌دانیم از لطف و محبت «دفتر پیگیری پویا» تشکر و قدردانی
کنیم که فضای لازم را برای برگزاری جشن در اختیار گروه گذاشتند. از همه این
عزیزان سپاس‌گزاریم...

