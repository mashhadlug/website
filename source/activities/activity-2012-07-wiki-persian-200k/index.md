----------
title:  گزارش جشن ۲۰۰هزارگی ویکی‌پدیا فارسی در مشهدلاگ 
layout: page
thumb: /activities/activity-2012-07-wiki-persian-200k/activity-2012-07-wiki-persian-200k-thumb.jpg
author: Echo
published: 2012-07-20 09:44:00
meta: published by Echo on Fri, 07/20/2012 - 09:44
category: news
----------

تعداد مقالات **ویکی‌پدیای فارسی** با تلاش کاربران فارسی‌زبان این وبسایت، از مرز **دویست‌هزار** گذشت تا گامی بزرگ برای بهره‌بری هر چی بیشتر ایرانیان از مستندات آزاد برداشته شود. **گروه کاربران لینوکس مشهد** نیز که در چند ماه گذشته با ایجاد و بهبود مقاله‌های مرتبط با نرم‌افزارهای آزاد و متن‌باز، تحت عنوان پروژهٔ ویکی‌پدیا فارسی، سعی کرد بخش کوچکی از این گام بزرگ را بر عهده بگیرد، خود را در این شادی سهیم می‌داند. این مراسم در ساعت ۱۷ روز شنبه ۲۴ تیر ماه ۱۳۹۱ در محل برگزاری جلسات واقع در بلوار کلاهدوز برگذار شد.

![IMG1](/activities/activity-2012-07-wiki-persian-200k/activity-2012-07-wiki-persian-200k-group-picture.jpg)

## بخش اول مراسم، آشنائی با ویکی پدیا توسط آقای حامد رمضانیان

در این بخش از مراسم، آقای حامد رمضانیان که بانی برگذاری این جشن نیز بودند به معرفی انگیزه‌های ایجاد ویکی‌پدیا، نحوه کار با آن و مواردی دیگر پرداختند. ایشان ابتدا در مورد ویکی‌پدیا صحبت کردند که ویکی‌پدیا چیست و تاریخچهٔ مختصری از آن بیان شد سپس در مورد این صحبت شد که در پشت ویکی‌پدیا کدام شرکت یا بنیادی قرار گرفته‌است سپس طریقهٔ ویرایش در ویکی‌پدیا، پنج بنیاد اصلی و سیاست‌ها و رهنمودهای آن، گفته شد. در ادامه بحث شد که چرا ما باید در ویکی‌پدیا مشارکت کنیم و همچنین در مورد ویکی‌پدیا فارسی صحبت شد که چه زمانی شروع به کار کرد و چه کسی و یا کسانی آن را بنیاد نهادند. در ادامه نیز به صورت عملی نشان داده شد که چگونه در ویکی‌پدیا ثبت‌نام کنیم و چگونه یک مقاله را ایجاد کنیم.

## بخش دوم مراسم، پرسش و پاسخ

در این بخش از مراسم اعضای حاضر در مراسم به طرح سوالات خود در مورد نحوه تعامل با ویکی‌پدیا و سوالات دیگر خود پرداختند.

## بخش سوم مراسم، گرفتن عکس یادگاری و صرف کیک و نوشیدنی

در انتهای مراسم، اعضا برای گرفتن عکس‌های یادگاری و صرف کیک به دور هم جمع شدند. شما می‌توانید برای مشاهده عکس‌های گرفته شده به این آدرس مراجعه نمائید.

## تشکری از اعضای فعال لاگ مشهد

با تشکر از آقایان رمضانیان و حکم‌آبادی بابت مهیا نمودن تدارکات جشن، لیست اعضای حاضر در جشن به صورت زیر می‌باشد:

* مهدی عطائیان
* مرتضی فخرائی
* علی موسوی
* آرش موسوی
* بیژن ابراهیمی
* مجید رمضانپور
* حامد رمضانیان
* علیرضا حکم‌آبادی
* بابک مقیمی
* محمد مظفری
* محمد چوپانیان
* کوروش مهری
* محمدامین جهانی

همچنین در این جلسه، گروه میزبان دوست عزیزی از **خبرنگاران شبکه رادیو جوان** بود.
