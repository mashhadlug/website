----------
title: گزارش تور لینوکس در دانشگاه خیام مشهد
layout: page
author: falatooni
published: 2009-05-17 08:19:00
meta: published by falatooni on Sun, 05/17/2009 - 08:19
category: sessions
thumb: /activities/activity-2009-05-second-linux-tour-khayam-uni/activity-2009-05-second-linux-tour-khayam-uni-thumb.jpeg
----------
گروه کاربران لینوکس مشهد که از چندی پیش تصمیم گرفته است تا تورهای آشنایی با
لینوکس را در دانشگاه‌ها و مراکز علمی برگزار کند، دومین تور آشنایی با لینوکس را
در مؤسسه آموزش عالی خیام برگزار کرد.  
پس از تلاوت آیاتی از قرآن کریم، جلسه در ساعت ۱۲:۱۰ و با حضور نزدیک به ۵۰ نفر
از دانش‌جویان رسمیت یافت.  
در ابتدای جلسه آقای سالخورده، مفهوم کلمه LUG را توضیح دادند و گروه کاربران
لینوکس مشهد را ـ که اختصاراً مشهد‌لاگ نامیده می‌شود ـ معرفی کردند و سپس اهداف
و فعالیت‌های این گروه را شرح دادند.  
پس از ایشان آقای رمضانپور، تاریخچه یونیکس و گنو/لینوکس را شرح دادند و مفهوم
کلی نرم‌افزار آزاد را توضیح دادند.  
سمینار بعدی را آقای مظفری بر‌عهده داشتند. ایشان مهم‌ترین نرم‌افزار‌های کاربردی
لینوکس را نام بردند و هر یک از آن‌ها را اجمالاً توضیح دادند، ضمن آنکه تصاویری
از واسط کاربر آن نرم‌افزارها را هم نمایش دادند.  
نصب توزیع کوبونتو به صورت تصویری، سمینار بعدی بود که آقای میر‌دامادی آن را
عهده‌دار بودند. ایشان پس از آموزش نصب کوبونتو، دو فیلم کوتاه را نیز را برای
حاضرین به نمایش گذاشتند: فیلم اول، نمایان‌گر جلوه‌های سه بعدی برنامه‌ی  KWIN و
فیلم دوم، نمایی از جلوه‌های بصری برنامه‌ی Compiz Fusion را به نمایش می‌گذاشت.
در انتها نیز اجمالاً چگونگی نصب درایور کارت‌های گرافیک و کارت‌های بی‌سیم را
توضیح دادند.  
پس از آقای میر‌دامادی، آقای مؤمنی سمینار برنامه نویسی در لینوکس را ارائه
کردند. ایشان در سمینار خود مهم‌ترین IDE ‌ها و کتابخانه‌های برنامه نویسی تحت
لینوکس را نام بردند و هر یک از آن‌ها را اجمالاً توضیح دادند. نکته قابل توجه
سمینار ایشان تمرکز روی کتابخانه Qt، ویژگی‌ها و توانمندی‌های آن بود. در طول
سمینار خود نیز از برنامه‌هایی که با استفاده از همین کتابخانه نوشته بودند نام
بردند.  
سمینار‌های اعضای مشهد‌لاگ در ساعت ۱۳:۵۰ به پایان رسید و پس از آن سؤالات حاضرین
جلسه آغاز شد.  
پاسخ به سؤالات حاضرین تا ساعت ۱۴:۴۵ به طول انجامید و در انتها دیسک‌های لینوکس
به علاقه‌مندان اهدا شد.  
تصاویری از این تور را می‌توانید از [این‌جا](http://picasaweb.google.com/mehrda
d.webmaster/MashhadLUGLinuxTourAtTheUniversityOfKhayyam) مشاهده کنید.

