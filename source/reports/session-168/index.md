----------
title: گزارش جلسه ۱۶۸ ام گروه کاربران لینوکس مشهد
published: 2015-03-13 18:00:00
layout: page
----------
این جلسه در تاریخ ۲۰ اسفند ماه سال ۱۳۹۳ در محل فرهنگسرای فناوری و رسانه برگزار شد. مباحثی که در این جلسه به آنها پرداخته شد را در زیر مشاهده خواهید نمود:

<!--more-->

## اخبار نرم‌افزارهای آزاد

در ابتدای جلسه اعضای گروه به گفتگو و بحث در مورد تازه‌ترین اخبار نرم‌افزارهای آزاد پرداختند.

## میزکارهای تودرتوی X یا Nested X Sessions *علی موسوی*

در طی این ارایه آقای علی موسوی به معرفی یکی از قابلیت‌های سرور X پرداخت که با استفاده از آن می‌توان در داخل یک سرور X، یک سرور X دیگر را اجرا نمود. از این ویژگی معمولا برای توسعه‌ی مدیرپنجره‌ها و مدیر دسکتاپ‌ها و یا امتحان کردن آن‌ها استفاده می‌شود.

## بحث در مورد حاشیه‌های حمایت دولت از نرم‌افزارهای آزاد *مهدی عطاییان*

بحثی که بیشتر زمان جلسه را به خود اختصاص داد در رابطه با حاشیه‌هایی که پیرو موضوع حمایت و اختصاص بودجه‌ی دولتی به نرم‌افزارهای آزاد به وجود آمده بود صورت گرفت. در طی این مدت آقای مهدی عطاییان به طرح مساله پرداخته و در ادامه بعضی از جهت‌گیری‌ها و اقدامات صورت‌گرفته توسط لاگ‌ها و موسسات فعال در زمینه‌ی نرم‌افزارهای آزاد مورد نقد قرار گرفته و نسبت به اقدامات آینده لاگ مشهد در این زمینه نظرسنجی به عمل آمد.

## بحث آزاد

در انتهای جلسه افراد گروه به بحث و تبادل نظر در مورد نرم‌افزارهای آزاد پرداختند.

این جلسه در ساعت ۱۹:۰۰ به پایان رسید. ضمن تشکر از کسانی که ما را برای برگزاری این جلسه همراهی کردند.
گروه آماده دریافت هرگونه نظر، پیشنهاد و انتقاد شما دوستان و اعضای گروه می‌باشد.
