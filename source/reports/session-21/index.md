----------
title: گزارش جلسه پنجشنبه ۱۰ مرداد ۱۳۸۷
layout: page
author: Bmoqimi
published: 2008-07-31 22:57:00
meta: published by Bmoqimi on Thu, 07/31/2008 - 22:57
category: news
----------


جلسه مورخ ۱۰ مردادماه سال ۱۳۸۷ گروه کاربران لینوکس مشهد با حضور بالغ بر ۲۰ تن از اعضای دائمی لاگ در محل هتل پارس مشهد در زمانی حدود دو ساعت و نیم برگزار گردید.

این جلسه همانطور که پیش بینی شده بود با بحث و تبادل نظر پیرامون اخرین اخبار دنیای گنو/لینوکس آغاز شد که از مهمترین آنها می توان به انتشار نسخه جدید میزکار KDE موسوم به KDE 4.1 و همچنین تصمیمات اخیر شرکت اینتل اشاره کرد.

<!--more-->

پس از جمع شدن همه اعضا و خاتمه بخش ابتدایی جلسه آقای مهرداد مومنی یک نکته خط فرمان و موقعیت های استفاده از آن را به طور کامل شرح دادند و حضار در جلسه سوالات خود را در این زمینه مطرح کردند.ایشان دستور find را به همراه چند switch اصلی آن توضیح دادند که مورد توجه حاضرین قرار گرفت.

بعد از اتمام این قسمت نوبت به آقای محمدرضا میردامادی رسید تا سمینار خود را در رابطه با معرفی و آشنایی با محیط KDE 4.1 ارائه دهند.ایشان تمام نکات ریز و همچنین library های افزوده شده به همراه اکثر بسته های تغییر یافته در این نسخه جدید را کاملا شرح دادند و در انتها با لپ تاپ خود قسمتی از ویژگی های مذکور را به صورت عملی به حضار نشان دادند.

سپس نوبت به قسمت آخر جلسه و تشکیل کارگروه ها رسید.در این بخش سه کارگروه اصلی شبکه ، برنامه نویسی و تازه وارد کار خود را آغاز کردند و حدود ۴۵ دقیقه تمام به سوال و جواب پیرامون مسائل مرتبط پرداختند.

جلسه بعدی لاگ دو هفته دیگر در تاریخ چهارشنبه ۲۳ مرداد ماه جاری در همین محل برگزار خواهد شد.