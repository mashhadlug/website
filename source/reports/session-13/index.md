----------
title: گزارش جلسه چهارشنبه ۷ فروردین ۱۳۸۷
layout: page
author: Bmoqimi
published: 2008-03-27 00:20:00
meta: published by Bmoqimi on Thu, 03/27/2008 - 00:20
category: sessions
----------

اولین جلسه گروه کاربران لینوکس مشهد در سال ۸۷ با حضور چند عضو جدید و طبق برنامه ریزی انجام شده برگزار شد.

این ملاقات ۲ ساعته که از  ساعت ۱۶ در محل هتل پارس مشهد آغاز گشت ،۲۰ دقیقه آغاز جلسه به گپ ، گفتگو ، خوش امد گویی و آشنایی با اعضای جدید و تازه های دنیایی متن باز سپری شد و پس از تکمیل شدن حضار که نهایتا به ۱۳ نفر رسید جلسه وارد فاز دوم شد.
<!--more-->

در این مرحله محمد مظفری طبق روال گذشته یک نکته خط فرمانی کوتاه اما بسیار پر کاربرد را تشریح کرد و سپس همراه با سوال و جواب حاضرین و پس از گذشت حدود ۱۵ دقیقه این بخش نیز خاتمه یافت.لازم به ذکر است خط فرمانان این جلسه به دستور df (مخفف diskFree میباشد) اختصاص داشت.

سپس به مدت ۳۰ دقیقه و به طور بسیار کامل و جامع سمینار حق دسترسی فایلها در لینوکس توسط مهندس بهنیا ارائه شد که بسیار مورد توجه حاضرین قرار گرفت.این سمینار با سه  لپ تاپ با اسلایدهای گویا طوری ارائه گردید که همه شرکت کنندگان حداکثر استفاده را بردند. سپس پذیرایی مختصری از شرکت کنندگان به عمل آمد و جلسه به حالت آزاد اعلام شد تا کارگروه ها به صورت مقدماتی کار خود را شروع کنند. در انتها افراد به صورت دلخواه به گروه های مختلف تقسیم شدند و سوالات و مشکلات خود را راجع به لینوکس مطرح کرده و به طرح چند پیشنهاد در رابطه با گروه پرداختند.

در این میان به دعوت مهندس بهنیا جناب آقای محسن پهلوان زاده از فعّالان لینوکس در تهران در چند سال گذشته در جمع دوستانه ما حضور یافتند و در بحث و تبادل نظر پیرامون دنیای گنو/لینوکس شرکت کردند.