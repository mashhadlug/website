----------
title: اساسنامه گروه کاربران لینوکس مشهد
layout: page
navbar:
  title: اساسنامه
  description: اهداف و وظایف
  row: 3
  icon: /assets/images/icons/internet-and-web-4/internt_web_technology-06.png
----------
## ‍۱. اهداف گروه:

اهداف LUG ها (بخوانید لاگ) در سرتاسر جهان با توجه به موقعیت جغرافیایی و وضعیت فرهنگی آنها متفاوت است. هیچ راه کار جامع و مشخصی برای برنامه ها و اهداف یک LUG وجود ندارد، چون گنو/لینوکس و نرم‌افزار آزاد از بوروکراسی و تمرکز گرایی آزاد است. با توجه به این موضوع، اهدافMashhadLUG به شرح زیر اعلام می گردد:


* ۱.۱. فرهنگ سازی و دفاع

* ۲.۱. آموزش گنو/لینوکس

* ۳.۱. پشتیبانی از کاربران گنو/لینوکس

* ۴.۱. کمک به توسعه (برنامه نویسی) نرم افزارهای آزاد


## ۱.۱. فرهنگ سازی و دفاع

هنگامی که چیزی را پیدا می کنید که بخوبی کار می کند، سعی دارید تا افراد زیادی را از این امر مطلع سازید. نقش بسیار مهمی که LUG ها در فرهنگ سازی و دفاع از گنو/لینوکس ایفا کرده اند را نمی‌توان انکار کرد. از آنجایی که فرهنگ صحیح استفاده از یک فناوری می‌تواند مهمتر از خود آن فناوری باشد، MashhadLUG نخستین و مهمترین هدف خود را بر فرهنگ سازی جهت استفاده صحیح از گنو/لینوکس و نرم افزارهای آزاد بنا نهاده است. همچنینMashhadLUG وظیفه خود میداند تا در مقابل نظرات، مقالات، نوشته ها و ایده های غلط درباره گنو/لینوکس و نرم افزارهای آزاد پاسخ و عکس العملی مناسب و منطقی داشته باشد.

## ۲.۱. آموزش گنو/لینوکس

در قدم دوم، MashhadLUG سعی خواهد کرد تا با انتشار مقالات، بررسی ها، راهنماهای نصب و پیکربندی گنو/لینوکس و نرم افزارهای کاربردی آزاد و نکات آموزشی از طریق سایت های مورد تایید خود، برگزاری گردهمایی های پرسش و پاسخ، جشنواره های نصب و پیکربندی، کنفرانس های آموزشی و از این دست امور یک نقطه اتکاء برای کاربران ایجاد نموده تا با ارتقاء سطح علمی کاربران به گسترش استفاده از گنو/لینوکس کمک نماید.

## ۳.۱. پشتیبانی از کاربران گنو/لینوکس

MashhadLUG وظیفه خود میداند تا علاوه بر انتشار مطالب آموزشی، به منظور تکمیل آموزش، از طریق لیستهای پستی یا انجمنهای بحث و تبادل نظر سایتهای مورد تایید خود، کاربران را راهنمایی کرده و اشکالات آنها را در حد توان برطرف نماید. MashhadLUG هیج مسئولیتی در قبال نتیجه این راهنمایی‌ها نخواهد داشت.

## ۴.۱. کمک به توسعه (برنامه نویسی) نرم افزارهای آزاد

MashhadLUG وظیفه خود می داند از طریق نوشتن کدهای برنامه، آزمایش ، گزارش اشکال، دادن پیشنهاد، برگزاری کارگاه‌های آموزشی و تعریف پروژه‌های نرم‌افزار آزاد به روند توسعه نرم افزارهای آزاد کمک نماید.

## ۲. فعالیت ها

فعالیتهای MashhadLUG عمدتا بر گردهمایی های فیزیکی و ارتباطات اینترنتی متمرکز است .

### ۱.۲. ملاقات ها

همانطور که در بالا نیز اشاره شد، یکی از مهمترین فعالیت های MashhadLUG گردهمایی های فیزیکی به قرار زیر میباشد:


* ۱.۱.۲. گردهمایی های اجتماعی و دوستانه

* ۲.۱.۲. نمایش های فنی (مانند جلسات نمایش اسلایدهای فنی)

* ۳.۱.۲. همایش های معرفی گنو/لینوکس و نرم افزارهای آزاد

* ۴.۱.۲. جشنواره های نصب و پیکربندی گنو/لینوکس


### ۲.۲. ارتباطات مجازی

گروه MashhadLUG علاوه بر گردهمایی های فیزیکی، عمده فعالیت های خود را بر روی منابع Online مانند سایتهای وب، لیستهای پستی، Wiki ها، انجمن های بحث و گفتگو بنا نهاده است. اینترنت مهمترین ابزار ارتباطات گروه میباشد.

## ۳. گروه راهبران‌:

MashhadLUG دارای یک گروه راهبران بوده که وظایف زیر را بر عهده دارند:


* ۱.۳. تهیه دستور العمل اجرایی لاگ و پیش‌نویس برای تصویب‌نامه‌ها

* ۲.۳. برنامه‌ریزی جهت برگزاری گردهمایی‌ها، همایش‌ها و جشنواره‌های نصب و پیکربندی

* ۳.۳. اداره سایت وب MashhadLUG و لیستهای پستی وابسته و آدرس‌های پست‌الکترونیکی

* ۴.۳. تهیه پیش‌نویس پاسخِ نامه‌های رسمی

* ۵.۳. ایجاد اصلاحات در اساسنامه و تصویب مجدد آن با استفاده از آری اعضاء

* ۶.۳. تصویب پذیرش/عدم پذیرش سایت‌های وب به عنوان سایت های وب مورد تایید MashhadLUG

* ۷.۳. اداره صندوق مالی گروه

* ۸.۳. ارتباط با سایر LUG‌های فعال در ایران و کشورهای دیگر و تجزیه و تحلیل اقدامات آن‌ها


## گروه راهبران شامل افراد زیر میباشد:

پنج نفر هیئت رئیسه (اتخاذ تصمیمات / برنامه ریزی برای امور)


* دو نفر عضو علی‌البدل‌ که درصورت ضرورت (کناره‌گیری ، عزل ، غیبت) جایگزین جهت گروه راهبران خواهد شد.

* یک نفر سخنگو که شرح وظایف آن از طریق گروه راهبران تنظیم و تصویب خواهد شد‌‌‌‌.

* یک نفر دبیر که شرح وظایف آن از طریق گروه راهبران تنظیم و تصویب خواهد شد‌.

* یک نفر صندوق‌دار که عهده‌دار امور مالی لاگ بوده وشرح وظایف آن از طریق گروه راهبران تنظیم و تصویب خواهد شد‌.

* سخنگو ، دبیر و صندوق‌دار توسط گروه راهبران اتنخاب شده و هیچ منعی برای تصدی این امور توسط اعضای گروه راهبران و یا سایر اعضا رسمی وجود ندارد.


**ماده۱**: پنج نفر اعضای گروه راهبران به اضافه دو نفر عضو علی‌البدل توسط اعضای رسمی (قیدشده در بند ششم همین اساسنامه) انتخاب می‌گردند. پنج نفر اول که حداکثر آرا را کسب نمایند عضو گروه راهبران و دو نفر بعدی به ترتیب ، عنوان عضو علی‌البدل اول و دوم خواهندبود.


**ماده۲**: رآی‌گیری به صورت آنلاین و مدت زمان هر دوره ۱۲ماه خواهد بود .


**ماده۳**:برکناری اعضای گروه راهبران طبق در خواست سه نفر از پنج نفر هیات مدیره و یا در خواست ۳۰ در صد از اعضای رسمی ، با رآی نصف + یک نفر از اعضای رسمی صورت می‌گیرد‌.


**ماده۴**: در صورتیکه به هر دلیلی گروه راهبران از ۵نفر کمتر شد (حتی باوجود اعضای بدل ) باید ظرف مدت یکماه انتخاب عضو جدید برای هیات مدیره یا عضو علی‌البدل صورت بگیرد .


**ماده۵**: طرح ها و مصوبات گروه راهبران با حداکثر آرا (حداقل سه نفر از پنج نفر) و تنها در جلسات رسمی (با حضور همه‌ی اعضای گروه راهبران)که صورت جلسه‌ی آن به امضا اعضا رسیده باشد قابل اجرا است‌.


**ماده۶**: در صورتیکه اعضا رسمی طرحی داشتندکه پس از مطرح شدن آن با گروه رهبران به هر دلیلی مورد توجه گروه راهبران قرار نگرفت ، چنانچه ۳۰ در صد اعضای رسمی خواهان اجرایی شدن آن طرح باشند . باید به عنوان طرح مهم به رآی گذاشته شود .


**ماده۷**: ارتباطات بین گروه راهبران از طریق لیست پستی مخصوصی صورت خواهد پذیرفت. تصمیمات مهم با توجه به صلاحدید گروه راهبران به رای گیری اعضاء رسمی گذاشته خواهد شد. هر ۶ ماه یکبار گروه راهبران موظف است تا وضعیت استفاده از صندوق و اقدامات انجام شده را بصورت یک گزارش در سایت رسمی MashhadLUG برای اطلاع تمام اعضاء قرار دهد.


## ۴. سایت های مورد تایید

کلیه سایت های دخیل در امر آموزش و فرهنگ سازی گنو/لینوکس و نرم افزارهای آزاد می توانند جزء سایت‌های مورد تایید MashhadLUG قرار گیرند. گروه راهبران ، مرجع تصمیم گیرنده درباره پذیرش یا عدم پذیرش این وب سایت ها است. در صورت عدم رعایت هر یک از موارد زیر توسط سایت های مذکور در هر زمان، گروه راهبران، نسبت به حذف آن سایت از لیست سایت های مورد تایید اقدام خواهد کرد :


* ۱.۴. رعایت اصول و قوانین مربوط به آزادی نرم افزار و گنو

* ۲.۴. رعایت حقوق معنوی به هر شکل

* ۳.۴. استفاده از نرم افزارهای آزاد و متن باز در نگهداری و توسعه وب سایت و نرم افزار آن

* ۴.۴. استفاده از گنو/لینوکس و یا سایر سیستم‌عامل‌های آزاد جهت میزبانی سایت وب

* ۵.۴. اضافه کردن بنر و آدرس سایت http://www.MashhadLUG.org به منظور گسترش امکان دسترسی و آشنایی افراد با این گروه. هدف از این کار، هدایت کاربران رجوع کننده به MashhadLUG به سوی منابع صحیح و مورد تایید آموزشی و فرهنگی می‌باشد.


## ۵. منابع مالی

منابع مالی MashhadLUG عمدتا از طریق کمکهای داوطلبانه (Donation) دریافت شده از طرف افراد و موسسات حامی تامین خواهد شد. همچنین کمکهایی جزئی نیز از اعضاء بطور داوطلبانه در جلسات و گردهمایی‌ها در صورت نیاز جمع‌آوری خواهد شد.

**تبصره**: موسساتی که به لاگ کمک مالی می کنند و یا با این گروه به نوعی کار تجاری انجام می دهند، از کمک های فنی لاگ بهره‌مند خواهند شد اما در اداره‌ی لاگ نقشی نخواهند داشت.

## ۶. عضویت در گروه MashhadLUG

این گروه دو نوع عضو خواهد داشت:


* الف. اعضای رسمی: متقاضیان عضویت رسمی باید به گنو/لینوکس، نرم‌افزارهای آزاد و متن باز باور داشته و این باور را با یاری به جامعه‌ی نرم‌افزارهای آزاد و متن باز نشان دهند. متقاضیان عضویت می‌توانند درخواست خود را به آدرس membership@MashhadLUG.org ارسال نمایند تا به درخواست آنها برای عضویت رسیدگی شود. عضویت رسمی متقاضیان با تصویب گروه راهبران امکان‌پذیر خواهد بود. شرایطی که در تصویب عضویت افراد تاثیر خواهد داشت عبارتند از:

* الف-۱: فعالیت در سایت‌های مورد تایید MashhadLUG به هر صورت از قبیل ارسال اخبار، فعالیت در انجمن‌ها، نوشتن مقاله و از این دست.

* الف-۲: شرکت فعالانه در گردهمایی‌ها، همایش‌ها و نشست‌های گروه MashhadLUG

* ب.اعضای عادی: هر شخصی که در لیست پستی و سایت لاگ عضو شده باشد.


**تبصره ۱**: بدلیل عدم وجود گروه راهبران در نخستین انتخابات، کلیه کسانی که تا تاریخ انجام انتخابات نخستین عضو لیست پستیMashhadLUG باشند، عضو رسمی محسوب میشوند.


**تبصره ۲**: گروه راهبران می‌تواند در صورت توهین و عدم اعتقاد اعضا به مبانی و مفاهیم نرم‌افزارهای آزاد و متن باز، عدم رعایت احترام و اخلاقیات در لیست‌های پستی و انجمن‌های سایت، برپاسازی Flame war علیه نرم‌افزارهای آزاد و متن باز، عضویت رسمی/عادی/تجاری آنها را لغو نمایند.


**تبصره ۳**: اعضای رسمی که با تایید گروه راهبران به عضویت لاگ در می آیند، می‌توانند در رای گیری‌های MashhadLUG شرکت نمایند. اعضای عادی حق رای نخواهند داشت.


شماره نسخه : ۱/۰
