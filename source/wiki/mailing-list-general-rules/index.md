----------
title: قوانین عمومی استفاده از لیست‌پستی مشهدلاگ
layout: page
category: لیست‌پستی
----------
مطالب این مندرج صرفا جهت سامان بخشیدن به لیست و جلوگیری از پیش‌آمدن کدورت‌های احتمالی تدوین شده‌اند و ارزش دیگری ندارد!
همچنین محتویات این صفحه ممکن است بر حسب نیاز به روز شوند

## محتوا

* مؤدبانه و بدون بی‌احترامی به هر شخص یا عقیده‌ای باشد
* حاوی اظهار نظرهای سیاسی و یا مذهبی نباشد.
  مثال: مباحث ضد-مایکروسافتی و مانند آن. نظرات سیاسی، اجتماعی، مذهبی و مواردی از این دست
* از ارسال پست‌هایی نامرتبط با فعالیت‌های گروه کاربران لینوکس مشهد خودداری کنید.
  برای اطلاع از این اهداف، به اساسنامه گروه مراجعه نمائید
* خودداری از ارسال ایمیل‌هایی که:
    * فاقد اطلاعات علمی باشند: ایمیل‌هایی همانند «من هم همینطور» و یا «موافقم»، بجز مواردی که صریحا خواسته شود
    * صرفا حاوی تشکر باشند: تشکرات خود را مستقیما به فرد مورد نظر ارسال کنید. مگر آنکه علاوه بر آن، پست شما شامل اطلاعات دیگری باشد که برای دیگران مفید خواهد بود. پیام‌هایی چون: «متشکرم! این روش را امتحان خواهم کرد» نیز غیرضروری خواهند بود.
    * خودداری از انتشار مقالات (حتی مرتبط): 
    برای انتشار مقاله خود و یا دیگران از سرویس‌های وبلاگ‌نویسی و یا سایت‌ شخصی خود استفاده کنید

## نحوه ارسال

* از ارسال سوال‌های متعدد و پست‌های گوناگون پشت سر هم خودداری کنید
* از شروع پستی جدید/متفاوت در پاسخ به یک پست قدیمی اجتناب نمائید.
  پیام شما بی‌ارتباط با موضوع صحبت تشخیص داده شده و حذف شدن پیام و یا بسته شدن حتی حساب کاربری شما را منجر خواهد شد
  تغییر موضوع ایمیل نیز کافی نخواهد بود. اطلاعات مربوطه در سربرگ ایمیل شما باقی خواهند ماند
* خودداری از پاسخ به پستی قدیمی در پستی جدید.
  اینکار به پراکنده شدن صحبت‌ها و کم شدن کیفیت پیگیری‌ها منجر میشود. مدیریت لیست پستی اینگونه صحبت‌ها را بدون اخطار قبلی حذف خواهند نمود.
* خودداری از پاسخ به هرزنامه‌ها.
   علاوه بر آنکه تمامی تلاش مدیران لیست پستی بر جلوگیری از ارسال هرگونه هرزنامه (یا همان اسپم) به لیست است، با اینحال در صورت مشاهده موارد استثنا، از پاسخ دادن به آنها جدا خودداری نمائید چراکه اینکار تنها موجب ایجاد مباحث پوچ و بی‌ارزش خواهد شد.
* آنچه اهمیت دارد متن پیام شماست. استفاده از ویژگی‌های اچ‌تی‌ام‌ال برای رنگ‌بندی و پیوند‌گذاری توصیه نمی‌شود
* خودداری از الحاق فایل‌های حجیم و یا ناقص حقوق انتشار (CopyRight)
    * در صورت نیاز به اشتراک فایلی بیشتر از ۱ مگابایت لطفا از سایت‌های اشتراک مخصوص این کار استفاده کنید
    * در صورت مشاهده موارد نقض، پست مربوطه توسط مدیریت پس از تذکر حذف می‌شود
* در پاسخ به پست دیگران، تنها بخش مورد توجه و مهم آن را که قصد پاسخ دادن به آن را دارید در متن پیام خود نگاه دارید
* موضوع پیام خود را گویا انتخاب کنید
    * از ارسال پیام‌هایی حاوی موضوعات مبهم مانند «کمک»، «درخواست برای همکاری» خودداری نمائید
* از امضا کوتاه (کمتر از ۳ خط) استفاده کنید
    * از استفاده از مطالب ناقض موارد بخش محتوا در همین راهنما در امضا خود جدا بپرهیزید
    * استفاده از تصاویر در بخش امضا مجاز نمی‌باشد
* از ارسال ایمیل به چندین لیست پستی به صورت همزمان پرهیز کنید
