----------
title: آشنایی با گروه کاربران لینوکس مشهد
layout: page
----------



گروه کاربران لینوکس مشهد و یا به اختصار مشهدلاگ در سال ۸۶ به همت گروهی از کاربران لینوکس‌ با هدف گسترش فرهنگ‌سازی در استفاده از نرم‌افزار‌های آزاد و متن باز، آموزش ابزار گنو/لینوکس و پشتیبانی و کمک به توسعه نرم‌افزارهای آزاد و متن باز در مشهد افتتاح شد. گروه به دلیل عضویت داوطلبانه اعضا و ویژگی خاص و منحصر به فرد جوامع نرم‌افزاری آزاد فاقد بروکراسی و تمرکز گرایی به عنوان مثال در بخش آموزش می‌باشد. تمامی فعالیت‌های گروه از جمله عضویت و شرکت در جلسات، جشن‌ها و همایش‌ها رایگان بوده و خواهد بود و گروه هزینه‌های مربوط به برگذاری چنین رویدادهایی را تنها از طریق کمک‌های دوستانه و داوطلبانه تامین میکند.

## ساختار مدیریتی

ساختار مدیریتی گروه دموکراتیک و هسته آن متشکل از گروهی از منتخبین اعضا به نام گروه راهبران که برای دوره‌ای مشخص شده در اساسنامه گروه عضو راهبران خواهند بود می‌باشد . مدیریت رویکرد و فعالیت‌های گروه در اختیار این راهبران منتخب خواهد بود.

## لیست فعالیت‌ها

### جلسات دوره‌ای

یکی از اهداف گروه دور هم نگاه داشتن کاربران لینوکس و حفظ رابطه اعضا با برگذاری جلسات دوره‌ای می‌باشد. در این جلسات بحث‌هایی همچون آموزش مباحث مرتبط با سیستم‌عامل گنو/لینوکس و به طور عام‌تر نرم‌افزاری آزاد و متن باز می‌باشد. این گونه جلسات آموزشی به صورت غیرمتمرکز و به صورت داوطلبی توسط اعضای گروه اداره می‌شود.

### برگذاری جشن‌ها و همایش‌ها: 

برگذاری جشن‌ها و همایش‌های مرتبط از دیگر ابزار در اختیار گروه جهت آشنا کردن دیگر مردم با نرم‌افزار آزاد و متن باز و گسترش استفاده از چنین ابزارهایی می‌باشد.

* «جشن نصب لینوکس»: 
در جشن نصب لینوکس به صورت عام، گروه با اطلاع رسانی قبلی بر روی کامپیوتر‌های شخصی افراد علاقمند اقدام به نصب نسخه‌های رایگان و آزاد سیستم‌عامل‌ گنو/لینوکس می‌کند. برگذاری جشن‌نصب می‌تواند به دلیل انتشار توزیع خاصی از سیستم‌عامل گنو/لینوکس باشد. علاوه بر نصب توزیع‌های لینوکسی به صورت رایگان برای علاقمندان، توزیع رایگان/غیررایگان دیسک‌های مربوطه نیز میتواند در لیست فعالیت‌های صورت گرفته در جشن نصب لینوکس باشد.
* «همایش‌‌»: 
در همایش، تمرکز بر روی آشنا کردن علمی علاقمندن با مباحث نرم‌افزارهای آزاد و متن باز می‌باشد. در چنین همایش‌هایی علاوه بر برگذاری سمینارهای آموزشی-علمی مرتبط، برگذاری جلسات پرسش و پاسخ برای علاقمندان نیز مرسوم می‌باشد.
* «جشن روز آزادی نرم‌افزار»:
روز آزادی نرم‌افزار روزی است که طرفداران نرم‌افزارهای آزاد، آن را جشن می‌گیرند. هدف اصلی این جشن‌ها، معرفی این مفهوم به دیگران و تشویق آن‌ها به استفاده از آن است. این روز سومین روز سه‌شنبه ماه سمپتامبر خواهد بود و گروه کاربران لینوکس مشهد نیز هر ساله هماهنگی‌هایی را در این تاریخ برای برگذاری و گرامی‌داشت چنین روزی انجام می‌دهد.

## لیست‌های پستی

از دیگر ابزار ارتباطی گروه، استفاده از لیست‌های پستی می‌باشند. از طریق اعضای گروه می‌توانند درباره مسائل مربوط به گروه از طریق پست‌الکترونیکی با یکدیگر تبادل نظر داشته باشند. گروه به دلیل جدانگاه داشتن صحبت‌های عمومی با بحث‌های مدیریتی دو لیست پستی مجزا را برای اینکار در نظر گرفته است.

* «لیست پستی گروه»: در این لیست تمامی اعضا با حفظ و رعایت قوانین عمومی استفاده از لیست‌پستی مشهدلاگ قادر به ایجاد مباحث جدید، بحث و تبادل نظر می‌باشند.
* «لیست پستی گروه راهبران»: این لیست جهت ارتباط اعضای گروه راهبران و تبادل بحث‌های مدیریتی مرتبط با گروه می‌باشد که تنها برای راهبران وقت قابل استفاده می‌باشد و اعضای عادی تنها قادر به مشاهده مباحث مطرح شده در سطح مدیریت گروه می‌باشند.

